FIS Ladies Grand Prix 2004 (niem. 6. FIS-Ladies-Grand-Prix) – szósta edycja FIS Ladies Winter Tournee, przeprowadzona w sezonie 2003/2004 na skoczniach w Niemczech i Austrii.

Początek turnieju nastąpił 12 lutego 2004, podczas zawodów indywidualnych na skoczni w Saalfelden am Steinernen Meer. Dwa dni później rozegrano konkurs indywidualny na skoczni w Breitenbergu. Następnego dnia na tym samym obiekcie odbył się konkurs drużynowy. Kolejne zmagania zostały rozegrane w Baiersbronn, a turniej zakończył się 21 lutego konkursem na obiekcie w Schönwaldzie.

Pierwszy konkurs indywidualny wygrała Anette Sagen, a następny Lindsey Van. Trzeci konkurs - drużynowy wygrała reprezentacja Austrii w składzie: Jacqueline Seifriedsberger, Tanja Drage, Eva Ganster, Daniela Iraschko. Trzecie zmagania indywidualne wygrała Anette Sagen, a ostatnie Jessica Jerome. Zwyciężczynią szóstej edycji turnieju została po raz drugi z rzędu Anette Sagen, która zdobyła najwięcej punktów w klasyfikacji łącznej FIS Ladies Grand Prix. Na drugim stopniu podium w generalnej klasyfikacji turnieju stanęła Lindsey Van, a na trzecim – Eva Ganster.