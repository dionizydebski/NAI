Wchodzi w skład szerszego, często używanego tytułu z tej samej tradycji religijnej, mianowicie tytułu proroka, widzącego i objawiciela, niemniej ma odrębne, samodzielne znaczenie[2], tak w mormońskiej teologii, jak i w mormońskiej historii. Odegrał szczególnie duże znaczenie w początkowej fazie rozwoju mormonizmu. Już w objawieniu odczytanym 6 kwietnia 1830, zatem w dniu formalnego utworzenia Kościoła, Joseph Smith został określony mianem widzącego[3]. Ponadto inne wczesne objawienia publikowane przez pierwszego mormońskiego przywódcę niekiedy rozpoczynały się słowami Joseph, widzący[3].

Jednocześnie przez kilka dekad po śmierci Smitha w 1844 tytuł ten był niezwykle rzadko używany wobec osoby żyjącej. Pierwsza konferencja generalna po wybuchu wojny w Utah poparła Brighama Younga jako widzącego oraz proroka i objawiciela 6 października 1857[4]. Był to jednak raczej wyjątek wymuszony przez napięcie wojenne, niźli celowe odejście od utartej praktyki. Dopiero od 1872 konferencje generalne Kościoła Jezusa Chrystusa Świętych w Dniach Ostatnich popierają regularnie osoby, którym przydaje się ten właśnie tytuł[a][5].