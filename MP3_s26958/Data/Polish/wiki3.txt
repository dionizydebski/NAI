Data odlania dzwonu jest przedmiotem badań naukowych. W większości źródłach pojawia się rok 1500[1][5][2][6][7]. Przyjmowany jest również rok 1522[7][8][9]. Jedynym źródłem potwierdzającym datę odlania na 1500 był epigraf umieszczona na dzwonie[9]. Przyjęcie 1500 roku jako daty odlania dzwonu wynikało również z chęci wydłużenia jego metryki do Roku Jubileuszowego 1500 oraz wiąże się z pewnego rodzaju rywalizacją z Dzwonem Zygmunta w Krakowie, odlanym w 1520 roku[10].

Pojawiają się również różne propozycje datacji dziennej. Berhard Schmid w 1917 roku podał 22 września 1500 roku, w źródłach niemieckich z lat 40. XX wieku znajdują się daty 18 stycznia 1522 i 18 czerwca 1522 roku[9]. Przez wiele lat przyjmowano datę ustaloną przez Schmida[11]. W 2002 roku Emanuel Okoń ustalił datę odlania dzwonu na 15 czerwca 1522 roku[12], w następnych latach przesunięto datację na 18 września 1522 roku[13]. Według ustaleń Alicji i Marcina Sumowskich z 2023 roku dzwon został odlany 27 września 1522 roku, a zawieszony 8 października. Data ta opiera się na źródłach pisanych, dotychczas nie badanych przez historyków[10].